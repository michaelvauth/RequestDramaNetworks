[{"speaker":"cili","speeches":"So – so – so – mien Heiner slöpt int Stroh – ne, wi wöt dat anners moken, Heiner schall inne Eitag slopen! So – so – so – mien Heiner slöpt int Stroh.","scene":1,"request_classification":"False"},{"speaker":"eggert","speeches":"Slöpt de lütte Speisemeister nu?","scene":2,"request_classification":"True"},{"speaker":"cili","speeches":"Jo, dat is glückt, Eggert! Nu snack ok man giern ","scene":2,"request_classification":"False"},{"speaker":"eggert","speeches":"Ik pett mi bloß mol inne Schummeree langs den Diek. Du, ik hebb den lütten Mann hier een poor seute Möhlenappeln mitbröcht un düt lütte Schipp, jo! ","scene":2,"request_classification":"False"},{"speaker":"cili","speeches":"Wat wür dat denn? Zauberst du ok, Eggert? Greunkohl? Keen schall den denn hebben?","scene":2,"request_classification":"True"},{"speaker":"eggert","speeches":"Dor wieter hin een.","scene":2,"request_classification":"False"},{"speaker":"cili","speeches":"Ober ne wedder vergeten as güstern den Korf Kantüffeln, hürst Eggert? Keen schull de hebben?","scene":2,"request_classification":"True"},{"speaker":"eggert","speeches":"De jüm kreegen hett, Cili.","scene":2,"request_classification":"False"},{"speaker":"cili","speeches":"Veel köst se?","scene":2,"request_classification":"True"},{"speaker":"eggert","speeches":"Is all god so, mien Diern.","scene":2,"request_classification":"False"},{"speaker":"cili","speeches":"Fot an, Eggert!","scene":2,"request_classification":"False"},{"speaker":"eggert","speeches":"Lot doch man, Diern!","scene":2,"request_classification":"False"},{"speaker":"cili","speeches":"Hier! Ik will nix schinkt hebben.","scene":2,"request_classification":"False"},{"speaker":"eggert","speeches":"As dien Jannis noch leben dä, hebb ik so mannichen Fisch van em kreegen un allens. Wees doch ne so eegen!","scene":2,"request_classification":"False"},{"speaker":"cili","speeches":"Mi geiht dat noch ne lütt, un wennt mol leeg wardn schull, denn hebb ik mien gesunnen Arms annen Lief un kann arbein.","scene":2,"request_classification":"False"},{"speaker":"eggert","speeches":"Wat förn Himphamp dor nu üm, Cili! Steek dien Jungen de poor Schillen innen Sporputt, wenn ans ne slopen kannst, un bekiek den Lustkutter leber mol.","scene":2,"request_classification":"False"},{"speaker":"cili","speeches":"Fein is he, Eggert! Dor hest du eulich wat van","scene":2,"request_classification":"False"},{"speaker":"eggert","speeches":"God, wat dien Mudder ne innen Dingen is! Denn güng uns dat slecht, gläuf ik, Cili Cohrs: innen Oben mit dat Kruck, schull se woll seggen, dat dat Kind keen Gelüsten not Woter kriegt.","scene":2,"request_classification":"False"},{"speaker":"cili","speeches":"Un dorbi, wat schull in den lütten Heiner Saß woll anners insitten as een Fischermann! Junge, wat fein, Eggert! Schullen dinken, so moi kunn dat bloß een Fohrensmann moken.","scene":2,"request_classification":"False"},{"speaker":"eggert","speeches":"Ik hebb jümmer no See hin wullt, kunn ober jümmer ne de Bebernis ut de Büx los wardn. Un nu bün ik to old worden. Se seggt, ik schöl jüm ober Burd. Bloß een Reis will ik mol mit, will de See un de Schullengrieperee bloß mol sehn, neem de ganze Diek van leewt. Ober se wöt dor all ne anto an den Burknecht. Bloß Harm –","scene":2,"request_classification":"False"},{"speaker":"cili","speeches":"Harm Saß?","scene":2,"request_classification":"True"},{"speaker":"eggert","speeches":"He wullt all to Vörjohr inne Schullentied, ober to harr ","scene":2,"request_classification":"False"},{"speaker":"cili","speeches":"Vertill man wieter, Eggert.","scene":2,"request_classification":"False"},{"speaker":"eggert","speeches":"Wenn du dor nu nix gegen hest, Cili, kiek, mütt Harm denn ne sien Wurt wohr moken un mi mit no See nehmen?","scene":2,"request_classification":"True"},{"speaker":"cili","speeches":"De un no See? De de ganzen Dog dun is un effenweg anne Spriet geiht? De, de sik üm sien Fohrtüch ne mihr kümmert? Eggert, dat gläufst du doch woll sülben ne, wat?","scene":2,"request_classification":"True"},{"speaker":"eggert","speeches":"He besinnt sik bloß noch, Cili.","scene":2,"request_classification":"False"},{"speaker":"cili","speeches":"Besinnen? Besupen deit he sik!","scene":2,"request_classification":"True"},{"speaker":"eggert","speeches":"Se seggt, sien Hoor is gries worden, Cili. Kann wesen, dat he nu de Gedanken dol speulen mütt, dat he ans keen Rauh hett. Ober paß up, dat durt ne lang, denn kriegt Harm Saß wedder Bobenhand un geiht wedder no See. Ik meen meist, dor reugt sik all wat bi em: ik hebb hier all obends innen Binnendiek een Kirl stohn sehn, de jüst so utsehen dä as Harm.","scene":2,"request_classification":"False"},{"speaker":"cili","speeches":"Hier bi mi?","scene":2,"request_classification":"True"},{"speaker":"eggert","speeches":"Harm is dat, ik weet dat wiß, ik kinn em as uns Perd uppen Hoff. Ik gläuf, he steiht dor nu ok, Cili, steiht dor nerden un kiekt no boben. Dat is Moonschien buten, schall ik di em mol wiesen? ","scene":2,"request_classification":"True"},{"speaker":"cili","speeches":"Ne, ne, lot, Eggert, lot no!","scene":2,"request_classification":"False"},{"speaker":"eggert","speeches":"Worüm?","scene":2,"request_classification":"True"},{"speaker":"cili","speeches":"Mien Finstern sünd verhangt un bliewt verhangt.","scene":2,"request_classification":"False"},{"speaker":"eggert","speeches":"Hest em ganz vergeten? Ji sünd so mannichmol up Musik obern Sool danzt, ihr Jannis di freet hett, Cili!","scene":2,"request_classification":"True"},{"speaker":"cili","speeches":"De een god Geweeten hett, de kummt dogs inne Dör. He hett sik noch ne bi mi sehn loten, sörr he alleen mit den Kutter upkommen is; he is van Burd loopen as een seekranken Butenlanner un hett sik um nix mihr quält. Ik weet ne, wat ik van em dinken schall.","scene":2,"request_classification":"False"},{"speaker":"eggert","speeches":"Gunnacht, Cili, vergitt ne, dat Harm dor buten steiht, as wenn he up een Wurt van di teuben deit.","scene":2,"request_classification":"False"},{"speaker":"cili","speeches":"Wenn he sien Weg ne beter weet, denn kann he dor lang stohn.","scene":2,"request_classification":"False"},{"speaker":"eggert","speeches":"Du müßt dat weeten.","scene":2,"request_classification":"False"},{"speaker":"cili","speeches":"Stopp, den Kohl!","scene":2,"request_classification":"False"},{"speaker":"eggert","speeches":"Behol doch man, Cili.","scene":2,"request_classification":"False"},{"speaker":"cili","speeches":"Ne, Eggert den nimmst du mit, un wenn du keen anner Stä weeß, denn sett em bi Ol-Angk uppe Deel.","scene":2,"request_classification":"False"},{"speaker":"eggert","speeches":"Di kannen ok keen Gefallen dohn.","scene":2,"request_classification":"False"},{"speaker":"cili","speeches":"Ober klopp mol bi Paulus ant Finster: wenn he Tied harr, schull he mol langs kieken.","scene":2,"request_classification":"False"},{"speaker":"eggert","speeches":"Un wenn ik Harm drop?","scene":2,"request_classification":"True"},{"speaker":"cili","speeches":"Gunnacht, Eggert.","scene":2,"request_classification":"False"},{"speaker":"eggert","speeches":"","scene":2,"request_classification":"False"},{"speaker":"cili","speeches":"","scene":2,"request_classification":"False"},{"speaker":"hubert","speeches":"Is dien Mudder ne hier?","scene":3,"request_classification":"True"},{"speaker":"cili","speeches":"De wohnt uppen annern Inn van Diek un Wilt, wat söchst du de denn bi mi?","scene":3,"request_classification":"True"},{"speaker":"hubert","speeches":"Ik hebb wat mit ehr to snacken, Cili, weeß du, wegen mien ole Mudder, de ne god toweg is. Dien Mudder weet allerhand för Sük un Krankheit.","scene":3,"request_classification":"False"},{"speaker":"cili","speeches":"Jo, de hett all veel Lüd holpen.","scene":3,"request_classification":"False"},{"speaker":"hubert","speeches":"Van hier bit hier geiht dat, seggt se ","scene":3,"request_classification":"False"},{"speaker":"cili","speeches":"","scene":3,"request_classification":"False"},{"speaker":"hubert","speeches":"De Luft is hier to ruch, Cili, seggt se.","scene":3,"request_classification":"False"},{"speaker":"cili","speeches":"Goh man getrost no ehr hin, hürst.","scene":3,"request_classification":"False"},{"speaker":"hubert","speeches":"Wat is dat still bi di, Cili.","scene":3,"request_classification":"False"},{"speaker":"cili","speeches":"Wullt du mi Sillschupp dohn, Hubert?","scene":3,"request_classification":"True"},{"speaker":"hubert","speeches":"Wat giern, Cili! Ik snack so giern beten mit di, wennt di recht is.","scene":3,"request_classification":"False"},{"speaker":"cili","speeches":"Ne, Hubert, mi is dat ne recht, dat hier een frümmen Mann bi mi sitt.","scene":3,"request_classification":"False"},{"speaker":"hubert","speeches":"Bün ik denn een ganzen frümmen Mann för di, Cili? Magst du mi keen god Wurt günnen?","scene":3,"request_classification":"True"},{"speaker":"cili","speeches":"Hubert, bedink, dat du mit een Witfroo snackst, de ehr Mann ierst vör süß Mond up See verdrunken is.","scene":3,"request_classification":"False"},{"speaker":"hubert","speeches":"","scene":3,"request_classification":"False"},{"speaker":"cili","speeches":"Ik segg di dat noch mol. Ik will nix mit di to dohn hebben.","scene":3,"request_classification":"False"},{"speaker":"hubert","speeches":"Nu hebb di doch ne so, du scheune, junge Diern! Du brukst mi doch, Cili, brukst een Schipper för dien Fohrtüch, brukst een Vadder för dien Jungen un brukst een Mann för di sülben, du feine Froo! Steut mi ne trügg, Cili, lot mi för di no See hin!","scene":3,"request_classification":"False"},{"speaker":"cili","speeches":"Du hest dien Eber!","scene":3,"request_classification":"False"},{"speaker":"hubert","speeches":"Den binn ik an, Cili, wenn ik mit dien Kutter los schall.","scene":3,"request_classification":"False"},{"speaker":"cili","speeches":"Mill di bi Paulus Külper, wenn du Settschipper wardn wullt.","scene":3,"request_classification":"False"},{"speaker":"hubert","speeches":"Kann ik den olen, griesen Mann seggen, wat mi ","scene":3,"request_classification":"False"},{"speaker":"cili","speeches":"","scene":3,"request_classification":"False"},{"speaker":"hubert","speeches":"Segg jo, Cili, segg jo! Dat Schipp ligt all veel to lang inne Beesen, dat mütt Gild verdeenen.","scene":3,"request_classification":"False"},{"speaker":"cili","speeches":"Ne, Hubert, du schaß ne mit ","scene":3,"request_classification":"False"},{"speaker":"hubert","speeches":"Worüm ne?","scene":3,"request_classification":"True"},{"speaker":"cili","speeches":"Mien Ne is nog.","scene":3,"request_classification":"False"},{"speaker":"hubert","speeches":"Du lurst woll noch up dien olen Brögam, den Süper, wat?","scene":3,"request_classification":"True"},{"speaker":"cili","speeches":"Nu goh in Goden, Hubert, oder ik wies di de Dör.","scene":3,"request_classification":"False"},{"speaker":"hubert","speeches":"Up den Spritkupp teuf man, Cili Cohrs, denn kannst verhungern.","scene":3,"request_classification":"False"},{"speaker":"cili","speeches":"Ik segg di nochmol: goh!","scene":3,"request_classification":"False"},{"speaker":"hubert","speeches":"Du weckst dien Gör up, Cili Cohrs, wenn du son Larm mokst.","scene":3,"request_classification":"False"},{"speaker":"cili","speeches":"Gliek kummt de ole Paulus, du, de will di woll kranzheistern.","scene":3,"request_classification":"False"},{"speaker":"hubert","speeches":"Denn ward dat Tied, dat ik mi mien Seuten hol, Cili! Geef di, Diern, geef di! ","scene":3,"request_classification":"False"},{"speaker":"cili","speeches":"Ik gläuf, du büst verrückt worden, Hubert! Fot mi ne noch mol an! ","scene":3,"request_classification":"False"},{"speaker":"hubert","speeches":"Lot mi doch mit dien Schipp no See hin, Cili, kumm doch wedder rut, man to.","scene":4,"request_classification":"False"},{"speaker":"paulus","speeches":"Hubert? Wat kiekst du dor denn so swienplietsch, hen? Wullt Rotten fangen oder wullt mol sehn, wenn een junge Froo uppen Bitt klaut, hen?","scene":5,"request_classification":"True"},{"speaker":"hubert","speeches":"Nu hebb ik bloß mol tohürt, wat dat Kind all wedder sleep. ","scene":5,"request_classification":"False"},{"speaker":"paulus","speeches":"Teuf mol, bit Cili wedder kummt, jo!","scene":5,"request_classification":"False"},{"speaker":"hubert","speeches":"Segg Cili man, ik wür weggohn, denn weet se all Bescheed.","scene":5,"request_classification":"False"},{"speaker":"paulus","speeches":"Bliew man noch hier, Hubert.","scene":5,"request_classification":"False"},{"speaker":"hubert","speeches":"","scene":5,"request_classification":"False"},{"speaker":"paulus","speeches":"Cili! Cili! Kumm, ik bün dat.","scene":6,"request_classification":"False"},{"speaker":"cili","speeches":"Nobend, Paulus.","scene":7,"request_classification":"False"},{"speaker":"paulus","speeches":"Wat wür dat eben förn Thioter mit Hubert, mien Diern? De mok jo bannige Been, as he mi in Sicht kreeg.","scene":7,"request_classification":"True"},{"speaker":"cili","speeches":"Witfroonsleier is lang, Paulus, jedereen pett dor up.","scene":7,"request_classification":"False"},{"speaker":"paulus","speeches":"So, so, he will hier innen Düstern den goden Treuster speelen? Stopp, den Muschi Blicks will ik räukern, de schall mol wat beleben.","scene":7,"request_classification":"True"},{"speaker":"cili","speeches":"Lot em man, Paulus, ik gläuf, de kurrt hier sowieso ne wedder.","scene":7,"request_classification":"False"},{"speaker":"paulus","speeches":"Do mi mol een Rietsticken, de Piep is mi utgohn.","scene":7,"request_classification":"False"},{"speaker":"cili","speeches":"Hier, Paulus.","scene":7,"request_classification":"False"},{"speaker":"paulus","speeches":"Son verdreihten Butenlanner! Non, lütt Diern, wat gift Nees?","scene":7,"request_classification":"True"},{"speaker":"cili","speeches":"Wat ist mit den Blankneser?","scene":7,"request_classification":"True"},{"speaker":"paulus","speeches":"De Knappen hett bidreiht, is as Stürmann mitten Fischdamper los.","scene":7,"request_classification":"False"},{"speaker":"cili","speeches":"Un Hans Hinnik?","scene":7,"request_classification":"True"},{"speaker":"paulus","speeches":"Ober wat ik noch seggen wull, lütt Diern: de Schoolmesters wöt Sünndag een Kunzert för di geben.","scene":7,"request_classification":"False"},{"speaker":"cili","speeches":"Wat, för mi?","scene":7,"request_classification":"True"},{"speaker":"paulus","speeches":"Dat ward feinen gelen Krom, segg ik di, den Pastur hebbt se dor ok ","scene":7,"request_classification":"False"},{"speaker":"cili","speeches":"För mi ne! Ik willt ne hebben! Dat schall annen Diek ne heeten, dat för Cili Cohrs sammelt worden is.","scene":7,"request_classification":"False"},{"speaker":"paulus","speeches":"Diern, wees doch ne so troß un stulz! Se meent dat doch god mit di.","scene":7,"request_classification":"False"},{"speaker":"cili","speeches":"Eggert meent dat ok god, wenn he mi Kohl un Kantüffeln stillswiegens up de Deel sett. Ober ik will dat ne. Mi geiht dat noch ne lütt, ik hebb noch wat to eten. Teuft man, bit ik beddeln do.","scene":7,"request_classification":"False"},{"speaker":"paulus","speeches":"Denn büst du verhungert, Cili Cohrs, weeß dat?","scene":7,"request_classification":"True"},{"speaker":"cili","speeches":"Ik hebb noch ne hungert, Paulus Külper!","scene":7,"request_classification":"False"},{"speaker":"paulus","speeches":"Sinnig, sinnig, Diern!","scene":7,"request_classification":"False"},{"speaker":"cili","speeches":"Ik will keen Muskantengroschens un keen schinkte Kantüffeln, Paulus.","scene":7,"request_classification":"False"},{"speaker":"paulus","speeches":"Lihrt sik sachs.","scene":7,"request_classification":"False"},{"speaker":"cili","speeches":"Sünd ok all Lodens genog annen Diek. Un ik hebb dor ok keen Gedür to. Mütt jo ok jümmer up mien Jungen passen.","scene":7,"request_classification":"False"},{"speaker":"paulus","speeches":"Denn weet ik ne, wat du wullt.","scene":7,"request_classification":"True"},{"speaker":"cili","speeches":"Ik will, dat Finkwarder een Mann hett, de mien Kutter fohren kann. Finkwarder mütt dat wesen, keen Butenlanner, de ierst bi mi slopen will.","scene":7,"request_classification":"False"},{"speaker":"paulus","speeches":"Ik mark Müs van wegen Hubert.","scene":7,"request_classification":"False"},{"speaker":"cili","speeches":"Wenn sik to dat Schipp keen Junggast mihr findt, denn kann Finkwarder sik man aftokeln loten, denn ist ne mihr wiert, as dat Hamborg dat mit Sand beschütt.","scene":7,"request_classification":"False"},{"speaker":"paulus","speeches":"Is doch noch to marken dat du jümmer mit dien Vadder no See hin wesen büst. Wenn ik ne de Johrenden uppen Puckel harr, denn schuß mi mol mit den Kutter flimsen sehn, ik segg di, jo! Ober old un stief is een worden. ","scene":7,"request_classification":"False"},{"speaker":"cili","speeches":"Ik weet jo, dat he dor liggen deit. Lot mien Finstern noch to.","scene":7,"request_classification":"False"},{"speaker":"paulus","speeches":"Büst du noch so no de ol Mod? Dor ligt de Kutter, een Seeschipp as man een, mit Seils un allens, un mütt dor verrotten un updreugen! ","scene":7,"request_classification":"True"},{"speaker":"cili","speeches":"Hest du nochmol mit em snackt?","scene":7,"request_classification":"True"},{"speaker":"paulus","speeches":"Hebb em eulich vört Brett hatt, Diern, dat kannk di seggen, ober mit den Bruder is nix mihr to beschicken, de is hinüber.","scene":7,"request_classification":"False"},{"speaker":"cili","speeches":"","scene":7,"request_classification":"False"},{"speaker":"paulus","speeches":"Bringt dat Swien non Swienmark hin, süngen de Jungens em güstern wedder no, as he langs den Diek scheistern dä. ","scene":7,"request_classification":"False"},{"speaker":"cili","speeches":"He hett bi di fohrn, ne, Paulus?","scene":7,"request_classification":"True"},{"speaker":"paulus","speeches":"To wür Harm een annern Kirl, kannk di seggen! Verwogen man eenmol, to dull kunnt em ne wardn. Dorbi vergneugt. Un lachen kunn de Jung, dat mi de Klüten mitünner innen Hals steeken bleben sünd. Un dorbi een Fischermann, Cili! He is de beste Knecht wesen, den ik jees hatt hebb.","scene":7,"request_classification":"False"},{"speaker":"cili","speeches":"Noch beter as Jannis?","scene":7,"request_classification":"True"},{"speaker":"paulus","speeches":"De reet di dat Schipp ","scene":7,"request_classification":"False"},{"speaker":"cili","speeches":"De teht Wind un Fisch an, Paulus!","scene":7,"request_classification":"False"},{"speaker":"paulus","speeches":"Dot se ok, Cili! Diern, du harrst Jungdiern wesen müßt as ik Junggast wür! Verdori, dat is een anner Taß Tee mit di, as mit de annern Wieber, de bi jeder Gelegenheit rümjault un vör Wehdog ne weet, neem se hinpetten schöt.","scene":7,"request_classification":"False"},{"speaker":"cili","speeches":"","scene":7,"request_classification":"False"},{"speaker":"paulus","speeches":"Un son Gast as Harm mütt sik van den Köm ünnerkriegen loten un inne Grabbel kommen! Dat is een Schann wiert! Cili Cohrs, ik gläuf, du hest dor ok mit Schuld an!","scene":7,"request_classification":"False"},{"speaker":"cili","speeches":"Ik? Bedink dien Wurt, Paulus.","scene":7,"request_classification":"True"},{"speaker":"paulus","speeches":"Se seggt dat veel.","scene":7,"request_classification":"False"},{"speaker":"cili","speeches":"Wat seggt se?","scene":7,"request_classification":"True"},{"speaker":"paulus","speeches":"Se seggt, he is dat Drinken anfungen, as du em ne mihr hebben wullst, as du Jannis ton Brögam nohmen hest.","scene":7,"request_classification":"False"},{"speaker":"cili","speeches":"Up Musik würt. Ik harr all lang up Harm teuft.","scene":7,"request_classification":"False"},{"speaker":"paulus","speeches":"Wür he dien Brögam?","scene":7,"request_classification":"True"},{"speaker":"cili","speeches":"Un he keem un keem ne. Toletzt duk he up un harrn poor bi sik, de vannen Mariner free kommen würn. De dree moken gliek hüshogen Larm. As Harm mi seh, scheut he up mi dol. Ik schull mi innen Sool bi jüm annen Disch setten. Paulus, dat is keen Mod bi uns! Ik wull mi van de annern Dierns nix utlachen loten un güng ne hin. He wör argerlich un kreuger sik een an, süng un gröhl, dat ik mi för em schomen müß. Toletzt keem he andümpelt: ik schull mit em danzen! Ne, sä ik. He fot mi annen Arm an un wull mi innen Sool tehn, ik reet mi los un leep weg. He mi no, – to keem Jannis dortwüschen, schick em an Burd un bröch mi no Hus. Annern Dag lur ik: Harm keem ne. Sünndogs wür he wedder up Musik un ik ok. Wi keeken uns an, ober wi güngen ne een non annern hin. Ik kunnt ne, Paulus, he harrt müßt! Den ","scene":7,"request_classification":"False"},{"speaker":"paulus","speeches":"Uns Junggäst hebbt all mol een Brand, dorüm brukt een doch ne gliek kondimmt to wardn. Nu du mi dat seggt hest, weet ik gewiß, dat he dat Drinken üm dienhalben anfungen is, Cili Cohrs.","scene":7,"request_classification":"False"},{"speaker":"cili","speeches":"","scene":7,"request_classification":"False"},{"speaker":"paulus","speeches":"Un dorbi kunn he sien Cili nu doch kriegen.","scene":7,"request_classification":"False"},{"speaker":"cili","speeches":"Wat seggst du dor?","scene":7,"request_classification":"True"},{"speaker":"paulus","speeches":"Ik gläuf, de letzt Reis steiht em vörn Harten. Dor kann he ne ober weg kommen. He mütt beus wat beleewt hebben up See.","scene":7,"request_classification":"False"},{"speaker":"cili","speeches":"Hett he di dat seggt?","scene":7,"request_classification":"True"},{"speaker":"paulus","speeches":"Ik weet ober, dat is stur wesen. Siem Wulf seggt, he hett son Wedder up See noch ne beleewt. Un as se ober Burd kommen würn, Jannis un de Jung, hett Harm noch dree Dog un dree Nachten alleen up See dreben. Wat dat för Dog un Nachten wesen sünd, mag uns Herrgott weeten.","scene":7,"request_classification":"False"},{"speaker":"cili","speeches":"Ist wohr, wat se snackt? Is sien Hoor gries dorvan worden?","scene":7,"request_classification":"True"},{"speaker":"paulus","speeches":"Ik meen, he is all linger so gries wesen Ober ik gläuf, he is bang worden vör de See, ans ward ik ne ut em klook. Harr he ans batz ut dat Fohrtüch rutloopen? Vandog wullk em mit an Burd hebben, wull em wat vörsnacken; meenst, he wür mittokriegen? Ne in Goden un ne mit Gewalt! Mit Hannen un Feut hett he sik wehrt.","scene":7,"request_classification":"True"},{"speaker":"cili","speeches":"Dat gift doch ne bin Fischermann, Paulus, bang wardn för de See?","scene":7,"request_classification":"True"},{"speaker":"paulus","speeches":"Wat Harm Saß ","scene":7,"request_classification":"False"},{"speaker":"cili","speeches":"Lot mi mol annen Törn kommen, hürst?","scene":7,"request_classification":"True"},{"speaker":"paulus","speeches":"Di? Un wat wullt du moken, Cili Cohrs?","scene":7,"request_classification":"True"},{"speaker":"cili","speeches":"Ik hebb jo keen Schipperpotent, ans dä ikt vullicht.","scene":7,"request_classification":"False"},{"speaker":"paulus","speeches":"Ik tro di dat to, Cili, weeß du dat? Ut di harr eegentlich een Jungen wardn müßt.","scene":7,"request_classification":"True"},{"speaker":"cili","speeches":"Kiek morgen mol wedder in, wenn du den Diek langs geihst. Vullicht kann ik di denn all mihr seggen. Ober du leß de Hannen dor so lang van af, hürst?","scene":7,"request_classification":"True"},{"speaker":"paulus","speeches":"","scene":7,"request_classification":"False"},{"speaker":"cili","speeches":"Wat seggst du, Paulus?","scene":7,"request_classification":"True"},{"speaker":"paulus","speeches":"Nimm man keen Fischermann wedder, Cili Cohrs! ","scene":7,"request_classification":"False"},{"speaker":"cili","speeches":"","scene":8,"request_classification":"False"},{"speaker":"harm","speeches":"Wat schall ik?","scene":8,"request_classification":"True"},{"speaker":"cili","speeches":"Kumm mol rin, Harm Saß!","scene":8,"request_classification":"False"},{"speaker":"harm","speeches":"Dat kann ik ne, Cili Cohrs!","scene":8,"request_classification":"False"},{"speaker":"cili","speeches":"Du müß kommen, Harm Saß! ","scene":8,"request_classification":"False"},{"speaker":"harm","speeches":"","scene":9,"request_classification":"False"},{"speaker":"cili","speeches":"Harm Saß, stoh dor ne so as son armen Sünner, hürst! Kumm int Licht rin!","scene":9,"request_classification":"False"},{"speaker":"harm","speeches":"Wat wullt du van mi?","scene":9,"request_classification":"True"},{"speaker":"cili","speeches":"Dor magst du noch no frogen? Dien Bruer kummt di up See ober Burd mit den Kock, du kummst alleen wedder un geihst ne mol no dien Bruer sien Froo hin, seggst ehr keen Wurt, un üm dien Schipp quälst di ok ne mihr? ","scene":9,"request_classification":"True"},{"speaker":"harm","speeches":"Kiek mi ne an! Do dat ne!","scene":9,"request_classification":"False"},{"speaker":"cili","speeches":"Wat büst du gries worden, Harm, wat büst du ","scene":9,"request_classification":"False"},{"speaker":"harm","speeches":"Kiek mi ne an, Cili Cohrs, kiek mi ne an! Ik bün dat ne wiert.","scene":9,"request_classification":"False"},{"speaker":"cili","speeches":"Dat geef mol een Harm Saß, de kunn lachen as keen annern Gast annen Diek, un ik dach, de bi den wür, de lach sien ganz Leben un harr söben Sünndog de Week! Woneem d e Harm Saß woll bleben is? – – Harm, kumm int Licht rin, ik kann dat ne sehn, dat du dor inne Eck steihst as son Reisen.","scene":9,"request_classification":"False"},{"speaker":"harm","speeches":"Lot mi, Cili Cohrs, lot mi! Ik hebb nix mihr int Licht to seuken.","scene":9,"request_classification":"False"},{"speaker":"cili","speeches":"Wat hest du, Harm, wat is dat? Segg mi dat doch Harm!","scene":9,"request_classification":"True"},{"speaker":"harm","speeches":"Ne, ne, ne, ne, ik dot ne!","scene":9,"request_classification":"False"},{"speaker":"cili","speeches":"Segg mi dat, Harm, to, segg mi dat!","scene":9,"request_classification":"False"},{"speaker":"harm","speeches":"","scene":9,"request_classification":"False"},{"speaker":"cili","speeches":"Harm, Harm, wat hest du?","scene":9,"request_classification":"True"},{"speaker":"harm","speeches":"Goh weg, Cili, goh weg! Kiek mi ne an, kiek mi ne an! Cili, ik hebb jo doch de Schuld, dat Jannis un de Jung verdrunken sünd! Ik hebb de Schuld! Ik hebb jüm verdrinken loten!","scene":9,"request_classification":"False"},{"speaker":"cili","speeches":"Wat, wat?","scene":9,"request_classification":"True"},{"speaker":"harm","speeches":"","scene":9,"request_classification":"False"},{"speaker":"cili","speeches":"Dat is ne wohr, Harm, dat kann ne wohr wesen, du lügst! Dat kann ne wesen!","scene":9,"request_classification":"False"},{"speaker":"harm","speeches":"Ik wull, du spreukst wohr! Ik hebb de Schuld, Cili, ik ganz alleen, un Jannis wür jümmer so god mit mi!","scene":9,"request_classification":"False"},{"speaker":"cili","speeches":"Du hest em ober Burd stött, du Mörder!","scene":9,"request_classification":"False"},{"speaker":"harm","speeches":"Ober Burd hebb ik Jannis ne stött, dat weet Gott innen Heben. Wi ","scene":9,"request_classification":"False"},{"speaker":"cili","speeches":"Di ne, Harm Saß?","scene":9,"request_classification":"True"},{"speaker":"harm","speeches":"","scene":9,"request_classification":"False"},{"speaker":"cili","speeches":"Worüm hett se di ne mitnohmen?","scene":9,"request_classification":"True"},{"speaker":"harm","speeches":"ik will di dat seggen ... ik wür dun un kunn mi ne up de Been holen. To harr Jannis mi dol schickt.","scene":9,"request_classification":"False"},{"speaker":"cili","speeches":"Oh du Strund du, jo, dat gläuf ik! Du Strund! De Blitz müß di dropen, dat du di bi son swor Wedder besopen hest!","scene":9,"request_classification":"False"},{"speaker":"harm","speeches":"Den groten Störm hebb ik ierst noher kreegen. As ik dat Ropen hür, wull ik an Deck un wull hilpen, ober ik harr ierst gor keen Macht un kunn de Kapp ne open kriegen, ik wür to dun! Un as ik toletzt an Deck stünn, dreben de beiden all achtern Kutter! »Smiet doch den Korkring her un krieg dat Schipp doch rüm!« reep Jannis jümmer wedder. Ober ik kunn den Krink ne wiet nog smieten, un den Kutter kunn ik ok ne ","scene":9,"request_classification":"False"},{"speaker":"cili","speeches":"Mörder du! ","scene":9,"request_classification":"False"},{"speaker":"harm","speeches":"","scene":9,"request_classification":"False"},{"speaker":"cili","speeches":"Harm Saß!","scene":9,"request_classification":"False"},{"speaker":"harm","speeches":"Wat schall ik nu noch?","scene":9,"request_classification":"True"},{"speaker":"cili","speeches":"Woneem wullt du no to?","scene":9,"request_classification":"True"},{"speaker":"harm","speeches":"Ik wull di dat bloß noch ierst seggen, dat ik de Schuld hebb, dorüm ik jümmer hier innen Binnendiek stohn! Nu will ik to Woter gohn, Cili.","scene":9,"request_classification":"False"},{"speaker":"cili","speeches":"To Woter gohn un dormit af? To Woter schaß un müß du gohn, ober ne so as du wullt! ","scene":9,"request_classification":"True"},{"speaker":"harm","speeches":"Wat seggst du dor?","scene":9,"request_classification":"True"},{"speaker":"cili","speeches":"Du müß mit unsen Kutter no See hin!","scene":9,"request_classification":"False"},{"speaker":"harm","speeches":"Ne!","scene":9,"request_classification":"False"},{"speaker":"cili","speeches":"Du müß för mi un mien Jungen no See hin, Harm Saß!","scene":9,"request_classification":"False"},{"speaker":"harm","speeches":"Dat kann ik ne! Ik goh ne wedder up dat Schipp rup, un no See goh ik ok ne wedder.","scene":9,"request_classification":"False"},{"speaker":"cili","speeches":"Büst du bang worden vört Woter, as Paulus meent?","scene":9,"request_classification":"True"},{"speaker":"harm","speeches":"Ne, dat ne! Ober een Mörder as ik kann ne mihr no See hin fohren.","scene":9,"request_classification":"False"},{"speaker":"cili","speeches":"Un vullicht","scene":9,"request_classification":"False"},{"speaker":"harm","speeches":"Dat is ne wedder god to moken, Cili! Jannis kummt ne wedder.","scene":9,"request_classification":"False"},{"speaker":"cili","speeches":"Ober een Del müß du können: dat Drinken nogeben un för mi un mien Jungen no See hin fohren.","scene":9,"request_classification":"False"},{"speaker":"harm","speeches":"De Dode steiht ant Ruer un stött mi trügg.","scene":9,"request_classification":"False"},{"speaker":"cili","speeches":"Wenn du för uns an Burd geihst, denn steiht Jannis Saß di ne inne Weg.","scene":9,"request_classification":"False"},{"speaker":"harm","speeches":"Mi groot vör dat Schipp.","scene":9,"request_classification":"False"},{"speaker":"cili","speeches":"Annern Weg gift dat ne för di, wenn du een Minsch blieben wullt.","scene":9,"request_classification":"False"},{"speaker":"harm","speeches":"Keen rekent mi noch to de Minschen?","scene":9,"request_classification":"True"},{"speaker":"cili","speeches":"Ik, Harm Saß!","scene":9,"request_classification":"False"},{"speaker":"harm","speeches":"Cili, Cili, is dat wohr? Nu du allens weeß, kannst du mi noch ankieken!","scene":9,"request_classification":"True"},{"speaker":"cili","speeches":"","scene":9,"request_classification":"False"},{"speaker":"harm","speeches":"Cili!","scene":9,"request_classification":"False"},{"speaker":"cili","speeches":"Jo, Harm Saß, dat seggt di Cili Cohrs!","scene":9,"request_classification":"False"},{"speaker":"harm","speeches":"Wenn ik dat kunn, Cili? Ober ik bün all to wiet kommen.","scene":9,"request_classification":"True"},{"speaker":"cili","speeches":"Is ne wohr, Harm! Wenn du wullt, denn kannst du dat noch! Een Fischermann as du, Harm Saß! Dink an de Dog alleen innen Störm! Un de ol Paulus seggt, du büst de beste Knecht wesen, den he jees an Burd hatt hett.","scene":9,"request_classification":"False"},{"speaker":"harm","speeches":"Hett Paulus dat seggt? Jo, freuher! Nu snackt he anners, wat?","scene":9,"request_classification":"True"},{"speaker":"cili","speeches":"Lot em snacken, wat he will, dat hett hier all nix to seggen! ","scene":9,"request_classification":"False"},{"speaker":"harm","speeches":"Jo, Cili Cohrs, ik will dat! Ik will wedder no See hin! Uns Schipp schall ne verrotten, un du schaß ne verhungern! Un ik will anners wardn, dat loof ik di hier, Cili! Du hest mi so deep sacken loten, Cili Cohrs, as du Jannis nohmen hest, du hilpst mi nu wedder in de Heucht.","scene":9,"request_classification":"False"},{"speaker":"cili","speeches":"Harm!","scene":9,"request_classification":"False"},{"speaker":"harm","speeches":"Ik will dat, Cili!","scene":9,"request_classification":"False"},{"speaker":"cili","speeches":"Büst doch noch Harm Saß, wenn ok ne mihr lachen kannst.","scene":9,"request_classification":"False"},{"speaker":"harm","speeches":"Ik will vannacht all an Burd slopen, Cili, nu bün ik ne mihr bang up uns Schipp.","scene":9,"request_classification":"False"},{"speaker":"cili","speeches":"Gode Nacht, Harm Saß.","scene":9,"request_classification":"False"},{"speaker":"harm","speeches":"Cili, un ik will den ganzen Winter un dat ganze, anner Johr butenlands fohren, no de Hoof un up de Wesser, will ne schrieben un nix, Cili, bloß Gild will ik di schicken. Un wenn ik denn wedder komm, denn schaß du seggen, wat ik anners worden bün oder ne.","scene":9,"request_classification":"False"},{"speaker":"cili","speeches":"Schrief mol, Harm, dat ik weet, neem du büst, un wat di dat geiht up See, hürst?","scene":9,"request_classification":"True"},{"speaker":"harm","speeches":"Jo, ik schrief mol.","scene":9,"request_classification":"False"},{"speaker":"cili","speeches":"Un denn bliew ne so lang weg, Harm, ne bit ton Harwst! Kumm to Sommer wedder, hürst? ","scene":9,"request_classification":"True"},{"speaker":"harm","speeches":"Doch, kannst mit!","scene":9,"request_classification":"False"},{"speaker":"cili","speeches":"","scene":9,"request_classification":"False"},{"speaker":"harm","speeches":"Anner Johr inne Schullentied kann he mol as Speelvogel mit. Ober nu ne: nu geiht dat up de Eusters dol!","scene":9,"request_classification":"False"},{"speaker":"cili","speeches":"Austern wullt du fischen? Ik jog di in de Störms rin, Harm!","scene":9,"request_classification":"True"},{"speaker":"harm","speeches":"Dat will ik so, Cili, dat mütt so wesen! Bliew ik düssen Winter up See, denn hett uns Herrgott dat so wullt.","scene":9,"request_classification":"False"},{"speaker":"cili","speeches":"Bliew ne, Harm!","scene":9,"request_classification":"False"},{"speaker":"harm","speeches":"Worum schall ik ne blieben, Cili?","scene":9,"request_classification":"True"},{"speaker":"cili","speeches":"Du hest noch een Leben vör di, Harm Saß! Un ik ok noch!","scene":9,"request_classification":"False"},{"speaker":"harm","speeches":"Cili, wat heet dat?","scene":9,"request_classification":"True"},{"speaker":"cili","speeches":"Wi hebbt noch een Leben vör uns, wi beiden, wenn du wedderkummst.","scene":9,"request_classification":"False"},{"speaker":"harm","speeches":"Wi beiden?","scene":9,"request_classification":"True"},{"speaker":"cili","speeches":"Wi beiden, Harm! Ik hebb ok wat godtomoken.","scene":9,"request_classification":"False"},{"speaker":"harm","speeches":"Cili, nu verstoh ik di ierst! Jo, nu kann ik för di no See hin!","scene":9,"request_classification":"False"},{"speaker":"cili","speeches":"Bliew ne, Harm!","scene":9,"request_classification":"False"},{"speaker":"harm","speeches":"Cili?","scene":9,"request_classification":"True"},{"speaker":"cili","speeches":"Jo?","scene":9,"request_classification":"True"},{"speaker":"harm","speeches":"Lot mi den Jungen mol sehn.","scene":9,"request_classification":"False"},{"speaker":"cili","speeches":"","scene":9,"request_classification":"False"},{"speaker":"harm","speeches":"Gunnacht, Cili, ik will an Burd, dat Woter fallt all.","scene":9,"request_classification":"False"},{"speaker":"cili","speeches":"Gunnacht, Harm! ","scene":9,"request_classification":"False"},{"speaker":"cili","speeches":"Harm!","scene":10,"request_classification":"False"},{"speaker":"harm","speeches":"Cili?","scene":10,"request_classification":"True"},{"speaker":"cili","speeches":"Gunnacht, Harm!","scene":10,"request_classification":"False"},{"speaker":"harm","speeches":"Gunnacht, Cili.","scene":10,"request_classification":"False"}]